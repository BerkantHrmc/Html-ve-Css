<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Berkant.com</title>
 <link rel="stylesheet" href="./style.css">
</head>
<body>

<h3>Son yılların en zor LGS’si</h3>
<p>LGS’de bu yıl öğrencileri en çok Türkçe ve matematik zorladı. Soruları Hürriyet’e yorumlayan uzmanlar,
“Bu yıl adaylar son yılların en zor sorularıyla karşılaştı” değerlendirmesi yaptı.MİLLİ Eğitim Bakanlığı (MEB)
 tarafından dün düzenlenen Liselere Geçiş Sistemi (LGS) kapsamındaki merkezi sınav sonrasında Bilfen Okulları, 
 Bahçeşehir Koleji, Uğur Okulları, Oğuzkaan Okulları, Nesibe Aydın Okulları, Doğa Koleji ve Gen Koleji’nden uzmanlar, 
 soruları her alan için ayrı ayrı değerlendirdi. Uzmanların ortak gözlemi soruların MEB müfredatına uygun olduğu ama 
 bu yıl adayların son yılların en zor sorularıyla karşılaştığı yönündeydi.

 <br><br>
* Türkçe: Sınavda önceki yıllardan farklı olarak sözcükte anlam sorularının sayısı azalmıştı. Metin yükü fazla ve çeldiricileri
 yüksek anlam bilgisi soruları da artmıştı. Bir soruda birden fazla kazanımın yer almasının hem soruların güçlük derecesini
artırdığını hem de zaman yönetimi hususunda öğrencileri zorladığını söyleyebiliriz. Ayrıca üç paragraf sorusu, anlam derinliği, 
çeldirici seçenekleri ve yorum gerektirmesiyle sınavın en ayırt edicileri arasındaydı. Sınavda yer alan görsel yorumlama ve grafik 
soruları da hem dikkat hem de matematiksel işlem becerilerini kullanmayı gerektirdi. Bilgiden ziyade anlamaya ve yorumlamaya dayalı 
son derece seçici bir sınavdı.
</p>

</body>
</html>

